---
layout: doc

title: De Ambulance
description: Informatie over de ambulancedienst in Radiant
---

# De Ambulance

Een 'pling' weerklinkt op de tablets. Blikken worden gewisseld. Banden gieren over de wegen van de drukke binnenstad terwijl een groot voertuig koers zet naar een melding. Sirenes weerklinken, burgers wijken uit, de straten worden toegankelijker, maar er is maar één ding wat telt: levens redden.

Alledaagse koek voor de ambulanciers van Radiant, wiens hoofdtaak het is om de gezondheid te waarborgen van de burgers. Maar soms zijn onze levensredders er natuurlijk niet. Zelfs dan gaan de taken van het Medisch Centrum gewoon verder!

## Inchecken bij het MC

Wanneer je het Medisch Centrum binnenloopt, kom je direct uit in de receptie. Meestal is daar wel een ambulancier aanwezig die je kan helpen, maar mocht het niet zo zijn, wees dan niet getreurd! Op de receptiebalie staat een heel mooi belletje. Daar met ALT ingedrukt op focussen geeft je de mogelijkheid om jezelf in te checken.

Als er een ambulancier in dienst is, wordt deze gealarmeerd dat er een patiënt bij het Medisch Centrum staat. Zo niet, dan wordt je in één van de bedden op de IC geplaatst en wacht een kleine timer af voordat je weer overeind mag komen. Ook wordt er een factuur naar je toegestuurd, die je bij één van de [banken](./bank.md) in de stad kan betalen. Deze is afhankelijk van de ernst van je situatie.

## Het mortuarium

Natuurlijk heb je niet altijd het geluk dat je jezelf naar het Medisch Centrum kan slepen. Wanneer je een melding maakt en de ambulance is niet op tijd, dan zal je helaas alsnog sterven. In die situatie hoef je niet langer meer te wachten op de ambulance als je dat niet wil. In plaats daarvan kan je E een tijdje inhouden om naar het mortuarium te gaan.

Ook door een doodverklaring kom je in het mortuarium terecht. Daar wordt onder andere je contante geld afgenomen en moet je twee minuten wachten voordat je de stad weer terug in mag. Zijn je twee minuten om? Dan kom je op de begraafplaats terug tot leven en gaat de 'New Life Rule' in. Deze regel, kort samengevat, geeft aan dat je je niets meer herinnert van de situatie die tot je dood heeft geleid en hiervan dus ook geen informatie meer mag gebruiken in roleplay.